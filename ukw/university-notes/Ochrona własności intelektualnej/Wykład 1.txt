Akt prawny, który względnie całościowo reguluje pojęcie praw autorskich i praw pokrewnych to ust. z dn. 4-07-1994 o prawie autorskim i prawach pokrewnych, której tekst jednolity ukazał się 22-06-2021 w dzienniku ustaw pod pozycją 1062. Ustawodawca w rozdziale pierwszym tego aktu prawnego określił przedmiot prawa autorskiego, czyli zakres określonej ludzkiej działalności o charakterze przedmiotowym, która wchodzi w zakres ochrony prawnej w obrębie praw autorskich. W tej części ustawy określono enumeratywnie co stanowi przedmiot prawa autorskiego, co podlega ochronie prawnej i jakie są wyłączenia z ochrony w przypadkach, które zostały wymienione w ustawie. Również ustawodawca uwzględnił umowy międzynarodowe zawarte przez Rzeczpospolitą Polską mające związek z przedmiotową ustawą. W dalszej części tego aktu prawnego odniesiono się do podmiotu prawa autorskiego, określono wyraźnie kto jest twórcą, a co jest utworem skategoryzowano pojęcie współtwórcy i określono ich prawa, określono pojęcie utworu zbiorowego, oraz kto i w jakich przypadkach może wejść w kompetencje twórcy.

W artykule 15a w punkcie 1, 2 i 3 określono relacje pomiędzy studentem, a uczelnią w związku z przygotowaniem przez niego określonej rozprawy naukowej, zakres możliwego korzystania przez poszczególne podmioty z tych prac, a także możliwość sprawdzania autentyczności autorskiej tych prac przez uczelnię przez program pod nazwą "Jednolity System Antyplagiatowy".

W dalszej części aktu prawnego ustawodawca odniósł się do treści prawa autorskiego i tak po kolei scharakteryzował:
    autorskie prawa osobiste
    autorskie prawa majątkowe, z uwzględnieniem roli spadkobierców, odsprzedaży tych praw, formy zapłaty wynagrodzenia
    ztypizowano legalny użytek chronionych utworów
    legalny użytek na rzecz innych beneficjentów
    użyczanie egzemplarzy utworów
    ustawodawca odniósł się tutaj do kwesti tzw. utworów osieroconych

W rozdziale czwartym uwzględniono czas trwania autorskich praw majątkowych. Określono ten czas w sposób precyzyjny od określonego zdarzenia.

W dalszej części ustawy skategoryzowano przejście autorskich praw majątkowych na inny podmiot. Następnie w sposób szczególny odniesiono się do utworów audiowizualnych oraz utworów w formie programów komputerowych.

W rozdziale ósmym poruszono kwestię ochrony autorskich praw osobistych, a w rozdziale dziewiątym ochrony autorskich praw majątkowych. Rozdział dziesiąty to ochrona wizerunku adresata korespondencji i tajemnicy informacji.

Od rozdziału jedenastego zaczyna się zestaw praw pokrewnych:
    artystyczne wykonania
    prawo do fonogramów i wideogramów
    prawo do nadań programów
    prawo do pierwszych wydań i wydań naukowych
    
Na końcu tego aktu prawnego ustawodawca wskazał zasady odpowiedzialności karnej za złamanie poszczególnych przepisów.

Przedmiot prawa autorskiego to każdy przejaw działalności ludzkiej, która ma charakter twórczy, zindywidualizowany, która jest ustalona bez względu na jej postać, bez względu na jej wartość, bez względu na jej przeznaczenie oraz sposób wyrażenia.

Przede wszystkim ustawodawca uznał, że przedmiotem prawa autorskiego są utwory wyrażone słowem, a także znakami graficznymi, symbolami matematycznymi, w tym w szczególności utwory literackie, naukowe, kartograficzne, publicystyczne i programy komputerowe. Ponadto ustawodawca za przedmiot prawa określił utwory plastyczne, utwory fotograficzne, utwory lutnicze, utwory sceniczne, muzyczno-sceniczne, pantomimiczne, architektoniczne, urbanistyczne...

Nie są obięte ochroną koncepcje matematyczne, odkrycia, idee, procedury oraz metody i zasady działania

Co ważne, aby utwór był objęty ochroną prawną może mieć postać nieukończoną. Nie musi być zakończony.

Opracowanie cudzego utworu, przede wszystkim tłumaczenie, adaptacja czy przeróbka, może być przedmiotem prawa autorskiego, ale pod warunkiem braku uszczerbku dla prawa do utworu pierwotnego

Podmiot prawa autorskiego

Prawo autorskie przysługuje twórcy, chyba, że sama ustawa wskazuje inaczej. Domniemywa się, że twórcą jest osoba, której dane znajdują się na egzemplarzu utworu. Jeżeli natomiast twórca nie ujawnił swojego autorstwa w wykonywaniu prawa autorskiego zastępuje go producent lub wydawca. W ostateczności, gdy również oni nie są znani zastępuje go organizacja, która zarządza prawami autorskimi (w polsce jest to zaiks). Domniemywa się, że każdy z współtwórców posiada równe prawo do utworu. Przy czym jeżeli jeden lub kilku współtwórców uzna, że powinny przynależeć im wyższe prawa do utworu niż pierwotnie w równej części, to w takim przypadku mogą się oni zgłosić i przedstawić swoje argumenty stosownemu czy właściwemu sądowi, który jeszcze raz określi procentowy udział praw poszczególnych współtwórców utworu. W przypadku publikacji utworu zbiorowego (np. encyklopedii) producentowi lub wydawcy przynależne są prawa do całości utworu, a autorom poszczególnych części przysługują prawa do tych części. W przypadku, gdy pracownik w ramach obowiązku pracy stworzy utwór, to pracodawca nabywa prawa autorskie, majątkowe, prawa autorskie osobiste pozostają przy pracowniku. Każdy twórca lub współtwórca może wykonywać swoje prawo autorskie dowolnie, jednak granicą w tym przypadku jest możliwy uszczerbek dla praw pozostałych twórców. Prawa instytucji naukowych do utworu mają charakter szczególny. Jeśli w umowie o pracę z pracownikiem nie postanowiono inaczej, to instytucji naukowej przysługuje pierwszeństwo publikacji utworu pracownika. Jednak pierwszeństwo to wygasa jeżeli w ciągu sześciu miesięcy od dostarczenia tego utworu nie zawarto z twórcą umowy o wydanie lub jeżeli w ciągu dwóch lat od dostarczenia utworu utwór nie został opublikowany. Uznaje się, że wydawcą utworu lub producentem utworu jest osoba, której dane uwidoczniono w tym charakterze na przedmiotach czy utworze, albo której dane podano do wiadomości publicznej w związku z rozpowszechnianiem utworu.

Art. 15a ust. o prawie autorskim i prawach pokrewnych.

Uczelni przysługuje pierwszeństwo w opublikowaniu pracy dyplomowej studenta. Jeżeli uczelnia nie opublikowała pracy dyplomowej w terminie 6 miesięcy od dnia jej obrony, autor może ją opublikować, chyba, że praca jest częścią utworu zbiorowego.